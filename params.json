{"name":"Articulatie Pad","tagline":"Dé Nederlandstalige app om spelenderwijs articulatievaardigheden te oefenen.","body":"# Welkom bij ArticulatiePad! \r\n\r\nDé Nederlandstalige app om spelenderwijs articulatievaardigheden te oefenen en de transfer naar de spontane spraak te stimuleren van geoefende klanken binnen een logopedische behandeling. Nooit meer zelf het internet afstruinen naar afbeeldingen bij een bepaalde klank of medeklinkerverbinding om wat afwisseling te bieden binnen de articulatietherapie. De app bevat ruim 750 afbeeldingen met alle klanken en medeklinkerverbindingen uit de Nederlandse taal die afzonderlijk of gecombineerd verwerkt kunnen worden in een memoryspel. Kies de klanken of medeklinkerverbindingen waarmee je wil oefenen, het aantal spelers en kaartjes en start het spel!\r\n\r\nDe app bevat ook flashcards van alle woorden uit de app. Ook hierbij kun je zelf de klanken of medeklinkerverbindingen kiezen waarmee je wil oefenen. Door naar rechts te swipen krijg je achtereenvolgens alle afbeeldingen te zien met de door jou gekozen klanken. Als je op de afbeeldingen tapt wordt het woord uitgesproken. Alle 750 afbeeldingen bevatten namelijk ook een ingesproken woord, zodat kinderen ook zelfstandig met de app kunnen werken en daarbij wel het auditieve aanbod krijgen dat zo belangrijk is tijdens het oefenen van de correcte uitspraak van klanken in woorden.\r\n\r\nDe app is bedoeld voor logopedisten, ouders of leerkrachten van kinderen die nog moeite hebben met de uitspraak van bepaalde klanken en die op zoek zijn naar een leuke, laagdrempelige manier om samen te oefenen.\r\n\r\nDe gratis versie biedt je de mogelijkheid om het memoryspel uit te proberen en flashcards te bekijken en te beluisteren. De /K/ wordt in alle posities van een woord en in medeklinkerverbindingen gratis beschikbaar gesteld. Als de app aan je verwachtingen voldoet is het mogelijk om losse klanken bij te kopen of de volledige app aan te schaffen. Afhankelijk van het enthousiasme waarmee deze app wordt ontvangen, zal bekeken worden of het in de toekomst mogelijk is om nieuwe spellen toe te voegen aan de app. Suggesties daarvoor zijn altijd welkom. Ook wordt het op prijs gesteld als je eventuele foutjes die er tijdens het ontwikkelingsproces ingeslepen zijn via bovenstaand emailadres kenbaar zou willen maken.\r\n","google":"UA-74347474-1","note":"Don't delete this file! It's used internally to help with page regeneration."}